[
    {
        "haber_aciklama": "Putin'den \"Akkuyu\" açıklaması: Çok yönlü partnerliğimizi geliştiriyor",
        "haber_link": "haber/dunya/putinden-akkuyu-aciklamasi-cok-yonlu-partnerligimizi-gelistiriyor-763247.html",
        "haber_metni": [
            "Putin, Akkuyu Nükleer Güç Santrali'ne ilk taze nükleer yakıtın gelmesiyle ilgili konuşmasında, şu ifadeleri kullandı.",
            "-Türkiye artık bir nükleer enerjiye sahip bir ülke olacak. Nükleer enerji dünyanın en ucuz enerjilerinden biridir. Türkiye bu anlamda büyük bir avantaj sağlıyor.",
            "-İlişkilerimizi daha da geliştirmeye karar verdik. Karşılıklı yatırımlarımızı artıracağız.",
            "-Bu pilot bir projedir. Hem karşılıklı ekonomik çıkar içeriyor hem de iki ülke arasındaki çok yönlü partnerliğimizi geliştiriyor.",
            "Ayrıntılar geliyor..."
        ]
    },
    {
        "haber_aciklama": "Sivasspor'da Fenerbahçe maçı hazırlıkları sürüyor",
        "haber_link": "haber/spor/sivassporda-fenerbahce-maci-hazirliklari-suruyor-763245.html",
        "haber_metni": [
            "Sivasspor Kulübünün yaptığı açıklamaya göre, kulüp tesislerinde teknik direktör Rıza Çalımbay yönetiminde gerçekleştirilen antrenman, 1 saat 30 dakika sürdü.",
            "Isınma hareketleriyle başlayan antrenman, üç grup halinde 5’e 2 top kapma, pas ve baskı çalışmasıyla devam etti. Kırmızı-beyazlı ekip, son bölümde ise taktik çalışmalar ile yarı sahada çift kale maç yaptı.",
            "Sakatlıkları geçen Uğur Çiftçi, Leke James ve Alaaddin Okumuş da takımla çalışmalara başladı.",
            "Demir Grup Sivasspor yarın yapacağı antrenmanla maçın hazırlıklarını tamamlayarak kampa girecek.",
            "Spor Toto Süper Lig’in 32. hafta maçında Fenerbahçe ile karşılaşacak Demir Grup Sivasspor’umuz, bugün yaptığı antrenmanla maçın hazırlıklarına devam etti. \n\n\t\tDetaylar  https://t.co/1nruaGEqyX\n\n\t\t???? #SVSvFB pic.twitter.com/USMl6zOprN"
        ]
    },
    {
        "haber_aciklama": "Orman yangınlarıyla mücadelede 70'e yakın hava aracı kullanılacak",
        "haber_link": "haber/gundem/orman-yanginlariyla-mucadelede-70e-yakin-hava-araci-kullanilacak-763244.html",
        "haber_metni": [
            "Orman Genel Müdür Yardımcısı Recep Ateş, orman yangınlarıyla mücadele için kıyı şeridi ve iç kesimlerdeki hassas bölgelerde 70'e yakın hava aracının konuşlandırılacağını bildirdi.",
            "Çanakkale'de bir otelde, Kazdağları'nın biyolojik çeşitliliğinin korunmasına yönelik çalıştaya katılan Orman Genel Müdür Yardımcısı Recep Ateş, gazetecilere, 2023 yılı orman yangını sezonu öncesinde hazırlık çalışmalarına devam ettiklerini söyledi.",
            "\"Yeni filomuza 300 araç daha kattık\"",
            "Hava araçları filosunu tekrar faaliyete geçirdiklerini belirten Ateş, \"Helikopterlerimiz, uçaklarımız tanıtılacak. Bu tabii peyderpey yürüyecek bir süreç. Bunun yanında kiralık hava araçlarıyla, helikopter, uçaklarla hava gücümüzü kurduk. Tüm hazırlıklarımızı yaptık. Onun dışında da kara araçlarımız, arazözlerimiz ve pikaplarımızla yeni filomuza 300 araç daha kattık. Bunların da yangın bölgelerimize dağıtımını yaptık. Personel eksiğimiz olan yerlerde işçi alımlarımızı tamamladık, onlar da görevlerine başladı.\" dedi.",
            "Ateş, iklim ve hava şartlarının lehlerine olacağı, ormanların en az zarar göreceği bir sezon geçirilmesini temenni etti.",
            "\"Hassas ormanların bulunduğu yerlerde hava araçlarımız konuşlanacak\"",
            "Araç envanterine ilişkin bilgi veren Ateş, şu ifadeleri kullandı:",
            "\"Bu sezon 70'e yakın hava aracımız olacak. Bazıları kiralık olduğu için değişiyor. Yangına hassas bölgeler dediğimiz, Hatay'dan Çanakkale, İstanbul'a kadar kıyı şeridinde konuşlanıyorlar. İçeride de Kütahya, Balıkesir, Bursa, Eskişehir ve Ankara gibi yerlerde, yangına hassas ormanların bulunduğu yerlerde hava araçlarımız konuşlanacak. Bir kısmı mayısta, bir kısmı haziranda başlayacak. Hassasiyetlerine göre, riskli döneme göre hava araçlarının bazıları da temmuzda göreve başlamış olacak. 15 Mayıs'tan, 1 Haziran'dan itibaren tüm ülke genelinde kara araçlarımız ve kara ekiplerimiz nöbet tutmaya başlayacak. Kulelerimiz 1 Mayıs'tan itibaren gözetleme yapacak.\"",
            "\"Özellikle rüzgarlı ve kuru havalarda açıkta ateş yakılmaması\" uyarısı",
            "Recep Ateş, Türkiye'de insansız hava araçlarının (İHA) ormanların gözetlenmesinde de kullanılmasına değinerek, yaklaşık 6 yıl önce deneme amaçlı başlattıkları çalışmayı bu sene 8 araçta uygulayacaklarını açıkladı.",
            "İHA'ların çalışma yönteminin, uzaktan ve en küçük bir duman görüldüğünde bile yakınlaştırma yöntemiyle koordinat vermesi olduğunu vurgulayan Ateş, şunları kaydetti:",
            "\"Vatandaşlarımızın tüm bu önlemlere karşı tekrar dikkatli olmasını istiyoruz. Çıkan yangınların yüzde 98'i insan kaynaklı. Belki büyük bir bölümü kasıtlı değil ama ihmallerimiz, bir piknik ateşi, işte 'Tarlanın kenarında bir ateş yakalım.', 'Anız, hasat sırasında bir çay demleyelim.' fikriyle yaşanıyor. Bunlar özellikle rüzgarlı havalarda karşımıza büyük sorunlar olarak çıkıyor. Dolayısıyla bunlara dikkatli olmamız gerekiyor. Özellikle rüzgarlı ve kuru havalarda açıkta ateş yakmamalarını özellikle rica ediyoruz. Doğal zenginliğimiz, yurdumuzun süsü olan ormanları birlikte koruyabiliriz. Birlikte başarabiliriz bunu. Hep beraber üzülmemiş oluruz. En son yaşadığımız deprem felaketinde olduğu gibi afetler var yeryüzünde. Doğasında var işin ama bu servetleri, bu doğayı korumak için akılla ve bilimle hareket edersek, önceden tedbirlerimizi alabilirsek hep beraber başarırız ve en az hasarla atlatırız diye ümit ediyoruz.\""
        ]
    },
    {
        "haber_aciklama": "Akkuyu Nükleer Güç Santrali için tarihi gün",
        "haber_link": "haber/gundem/akkuyu-nukleer-guc-santrali-icin-tarihi-gun-763243.html",
        "haber_metni": [
            "Törende konuşma yapan Enerji ve Tabii Kaynaklar Bakanı Fatih Dönmez, Akkuyu'nun artık nükleer tesis statüsüne kavuştuğunu söyledi.",
            "Şu anda aynı anda 4 reaktörün inşasının devam ettiğini aktaran Dönmez, önümüzdeki yıl santralde elektrik üretiminin başlayacağını kaydetti.",
            "Yakıt çubukları 1,5 yıl boyunca elektrik üretiminde kullanılacak",
            "Türkiye'ye getirilecek yakıt çubukları, Akkuyu NGS'nin faaliyete geçmesiyle 1,5 yıl boyunca elektrik üretiminde kullanılacak. Kullanım ömrünü tamamlayan nükleer yakıt çubukları önce reaktör bölgesinde hazırlanan bir havuzda soğutma işlemine alınacak. Ardından da hazırlanan özel bir yerde muhafaza edilecek.",
            "Yakıt çubuklarıyla kullanım süresince 124 bin 500 vagon kömürden elde edilen enerjiye eş değerde ısıdan, karbondioksit salımı olmaksızın elektrik üretilecek.",
            "Akkuyu'da NGS inşaatı 2018 yılında başladı",
            "Türkiye ile Rusya arasında 12 Mayıs 2010'da imzalanan hükümetler arası anlaşma kapsamında Mersin'in Gülnar ilçesine bağlı Büyükeceli bölgesinde yapımı devam eden Akkuyu NGS'nin birinci ünitesinin temeli, Cumhurbaşkanı Recep Tayyip Erdoğan ve Rusya Devlet Başkanı Vladimir Putin'in video konferans yöntemiyle katıldığı törenle 3 Nisan 2018'de atıldı. Böylece, ilk ünitenin inşasına ilişkin tam kapsamlı inşaat çalışmaları resmen başladı.",
            "Bundan 2 yıl sonra, 8 Nisan 2020'de ikinci ünitenin inşasına başlanmasıyla çalışmaların ivme kazandığı projede, üçüncü güç ünitesine ilk beton 10 Mart 2021'de törenle dökülürken, dördüncü ve son ünitenin temeli ise 21 Temmuz 2022'de atıldı.",
            "Dört ünitede de inşaat ve montaj çalışmalarının aynı anda yürütüldüğü projede böylelikle en yoğun inşaat aşamasına geçildi. Akkuyu NGS, aynı zamanda dünyanın en büyük nükleer enerji santrali inşaat sahası haline geldi.",
            "Çalışmaların inşaat sahasının tamamında hız kesmeden devam ettiği projede, çoğunluğu Türk çalışanlardan oluşan binlerce kişi görev alıyor. İnşaat sahasında çalışan kişi sayısı en yoğun dönemde 30 bini buldu. Bugüne kadar 140 bin ton inşaat demirinin kullanıldığı ve 1,3 milyon metreküp betonun döküldüğü santralin yapımında 1300'den fazla iş makinesi görev yapıyor.",
            "Akkuyu NGS'nin işletme ömrü 80 yıla uzatılabiliyor",
            "Her biri 1200 megavatlık VVER-1200 tipi \"III+\" nesil reaktörlü 4 üniteden oluşacak Akkuyu NGS, toplam 4 bin 800 megavat kurulu güce sahip olacak.",
            "Tam kapasite devreye girdiğinde yılda yaklaşık 35 milyar kilovatsaat elektrik üretecek santralin, tek başına Türkiye'nin elektrik talebinin yüzde 10'unu karşılaması öngörülüyor.",
            "Akkuyu NGS'nin 60 yıl olarak planlanan işletme ömrünün ise 20 yıl daha uzatılma imkanı bulunuyor.",
            "Sıfır emisyonla, çevreye zararlı sera gazı salımı yapılmadan kesintisiz elektrik üretilebilecek santral, Türkiye'nin \"2053 net sıfır emisyon\" hedefine sağlayacağı katkıyla da öne çıkıyor. Akkuyu NGS'nin işletmede kalacağı 60 yılda toplam 2,1 milyar ton karbon emisyonunu engelleyeceği hesaplanıyor.",
            "İstihdam oranı proje aşamalarına göre değişen santralin işletme döneminde, 4 bin kişiye istihdam sağlanması hedefleniyor.",
            "Dış koruma kabuğu 9’luk depreme dayanabiliyor",
            "Reaktör binasının sızdırmazlığı için kullanılan çelik kaplama ve özel betondan oluşan iç koruma kabuğu, reaktör binasının korunmasını sağlıyor.",
            "Güç ünitelerinin reaktör binaları, çift koruma kabuğu ile donatılıyor. Betonarme dış koruma kabuğu, 9 büyüklüğüne kadar depremlere, tsunami, kasırga ve bunların kombinasyonlarından oluşan aşırı dış etkenlere dayanacak şekilde tasarlandı."
        ]
    },
    {
        "haber_aciklama": "1950'de ilk demokratik seçimde oy kullandılar: Zarfı kovalara atardık",
        "haber_link": "haber/gundem/1950de-ilk-demokratik-secimde-oy-kullandilar-zarfi-kovalara-atardik-763242.html",
        "haber_metni": [
            "1950'de kullandıkları oy, Türkiye'de demokrasinin yolunu açtı. 73 yıl sonra 2023'te ise sandık başına gidecek, bir başka 14 Mayıs'ta oy kullanacaklar.",
            "'Gizli oy, açık sayım' yöntemi ilk kez uygulandı",
            "14 Mayıs 1950, filizlenmeye başlayan Türk demokrasisi için önemli bir kilometre taşı, kritik bir virajdı. 'Gizli oy, açık sayım' yönteminin ilk kez uygulandığı seçimde 27 yıllık tek parti iktidarı sona erdi.",
            "Türkiye'de artık siyasetin rotasını millet iradesi belirleyecekti. O gün oy kullananlar ve ikinci meclisteki vekilleri seçenler önemli bir tarihin hem tanığı hem de aktörüydü.",
            "96 yaşındaki Saadet Yılmaz da o gün seçme hakkını kullanarak Türk demokrasisinde yeni bir sayfa açan seçmenlerden...",
            "\"Oy kullanmak için Ankara'ya gittik\"",
            "Ankara'nın Çubuk ilçesinde oy kullanan Yılmaz, dönemin şartlarını da propaganda sürecini de dün gibi hatırlıyor.",
            "\"45'te evlendim öyle bura küçük yerdi pek kapıya çıkartmazlardı. Birinde İnönü götürttü, birinde de Ankara'da kim götürdüyse araba geldi, gittik. Çankaya'da bir salona götürdüler. Kendi aramızda konuşurduk kadınlarla. Radyodan dinlerdik. Her zaman konuşmasını dinlerdik Menderes iyiydi, güzeldi.\"",
            "Eskişehir'de yaşayan Rıdvan Uysal da o gün sandığa giden ve iradesini yansıtan çınarlardan...",
            "Ömrü 90 seneyi aştı. Büyük ilgi ve heyecana sahne olan ilk demokratik seçim, Uysal için de farklı bir tecrübeydi.",
            "\"Kovalara oy atılan yerler vardı\"",
            "Uysal, o dönemleri şöyle anlattı:",
            "\"Biri milletvekili olacaksa sokaktaki mebusu yakalar işte 'ben milletvekili adayıyım, ben milletvekili olacağım, bana destek ver' derdi. İnsanlar görmemiş nasıl sandığa oy atılır, nasıl sandığa şey yapılır görmemiş sandık başına geldiği zaman yetkililer vardı onlar gösterirlerdi 'şuraya gireceksin, mührü basıp kapatıp sandığa atacaksın' diye ne cam sandığı var ne bir şeyi, hiçbir şeyi yok kovalara oy atılan yerler vardı. Çoluk çocukla, kadın elinde çocuklarını tutmuş sandığa öyle gider, oy atardı.\"",
            "\"Oyumu köyde kullandım\"",
            "95 yaşındaki Hacı Mehmet Bulut ise Kırıkkale'deydi. Çok partili yaşam ile gelen değişimi bizzat yaşadı. 14 Mayıs 1950, Bulut için de özel bir anlam taşıyor.",
            "“Köyde kullandım o zaman köydeydim, şurada okul vardı o zaman başka yerde okul yoktu. Gittim orada kullandım, geldim. Menderes geldi ya, sonradan 10 sene ona verdik doğrusu. O da iyi çalıştı, millet rahat yaşadı.”",
            "Türkiye'deki ilk demokratik seçim hala hafızalarında...",
            "Cumhuriyetin ilk yüzyılına tanıklık eden asırlık çınarlar şimdi bir kez daha sandık başına gidecekler.",
            "Haber: Ahmet Çakıcı",
            "Kamera: Hasan Uslu"
        ]
    },
    {
        "haber_aciklama": "Fenerbahçe'den \"Ali Şansalan\" açıklaması",
        "haber_link": "haber/spor/fenerbahceden-ali-sansalan-aciklamasi-763241.html",
        "haber_metni": [
            "Sarı-lacivertli kulüpten yapılan açıklamada, \"Başkan Ali Koç'un, Beşiktaş-Galatasaray maçını Ali Şansalan'ın yönetmesi talebinde bulunduğu\" yönündeki haberlerin doğru olmadığı belirtidi.",
            "\"Başkanımız Ali Koç'un ve kulübümüzün iki takımın maçıyla ilgili hiçbir yorumu, görüşü, kimseyle görüşmesi, yönlendirmesi tabii ki olmamıştır. Adı geçen hakemle ilgili değişmeyecek tek yorumumuzu, 17 Ekim 2021 tarihinde takımımızı şampiyonluk yarışından koparmak adına ortaya koyduğu maç yönetiminden sonra yapmış ve bu konuyu kapatmıştık. Bu konuda manipülasyon yapan, Fenerbahçe üzerinden oluşturdukları gündemle derbi maçta kendisine fayda sağlamaya çalışanların dikkate alınmamasını kamuoyundan rica ediyoruz.\"",
            "Manipülasyon yapanlara cevabımızdır.\n\nhttps://t.co/7zZ0qYfcij pic.twitter.com/HPjcXQCDWw"
        ]
    },
    {
        "haber_aciklama": "Fanatik Yahudilerden Mescid-i Aksa'ya baskın",
        "haber_link": "haber/dunya/fanatik-yahudilerden-mescid-i-aksaya-baskin-763240.html",
        "haber_metni": [
            "Kudüs İslami Vakıflar İdaresinin açıklamasına göre, fanatik Yahudi yerleşimciler sabah saatlerinde gruplar halinde Aksa'nın avlusuna girerek burada provokatif turlar attı.",
            "Yerleşimciler baskın sırasında Mescid-i Aksa'nın doğu bölgesinde de dini ayinler gerçekleştirmeye çalıştı.",
            "İsrail polisi, yerleşimcilerin güvenliğini sağlamak için Aksa'nın giriş kapılarında ve içinde personel sayısını artırdı.",
            "Fanatik Yahudiler, İsrail'in \"Bağımsızlık Günü\" dolayısıyla Aksa'ya dün de baskın düzenlemişti.",
            "Mescid-i Aksa, İsrail ile Ürdün arasında 26 Ekim 1994'te imzalanan barış antlaşmasına göre; Ürdün Vakıflar, İslami İşler ve Mukaddesat Bakanlığına bağlı Kudüs İslami Vakıflar İdaresinin himayesinde bulunuyor.",
            "Ancak Yahudi yerleşimciler, İdarenin izni olmadan sık sık İsrail polisi koruması altında Aksa'ya baskın düzenliyor."
        ]
    },
    {
        "haber_aciklama": "Cumhurbaşkanı Erdoğan Putin'le görüştü",
        "haber_link": "haber/gundem/cumhurbaskani-erdogan-putinle-gorustu-763238.html",
        "haber_metni": [
            "İletişim Başkanlığından yapılan açıklamaya göre, görüşmede, Türkiye-Rusya ilişkileri ve bölgesel konular ele alındı.",
            "Cumhurbaşkanı Erdoğan, görüşmede, bugün İlk Nükleer Yakıt Getirme Töreni yapılacak Akkuyu Nükleer Güç Santrali’ne katkıları için Rusya Devlet Başkanı Putin’e teşekkür etti.",
            "Rusya-Ukrayna savaşındaki gelişmeler ve tahıl mutabakatı bağlamındaki çalışmaların da değerlendirildiği görüşmede, Cumhurbaşkanı Erdoğan, kurulması teklif edilen çalışma grubu vasıtasıyla yeni açılımlar üzerinde çalışılabileceğini ifade etti.",
            "Görüşmede Suriye’deki gelişmeler de ele alındı.",
            "Rusya Devlet Başkanı Putin, Cumhurbaşkanı Erdoğan’a geçmiş olsun dileklerini de iletti.",
            "Görüşmede, Cumhurbaşkanı Yardımcısı Fuat Oktay, Cumhurbaşkanlığı Sözcüsü İbrahim Kalın ve MİT Başkanı Hakan Fidan da hazır bulundu."
        ]
    },
    {
        "haber_aciklama": "Rusya: Ukrayna'da denizden fırlatılan uzun menzilli silahlarla hedefleri vurduk",
        "haber_link": "haber/dunya/rusya-ukraynada-denizden-firlatilan-uzun-menzilli-silahlarla-hedefleri-vurduk-763237.html",
        "haber_metni": [
            "Konaşenkov, Rus askeri birliklerinin Ukrayna'da savaştaki eylemlerine ilişkin açıklamalarda bulundu.",
            "Gece saatlerinde Ukrayna ordusunun rezerv birliklerinin konuşlandığı noktalara denizden fırlatılan yüksek hassasiyetli uzun menzilli silahlarla yoğun saldırı yapıldığını belirten Konaşenkov, \"Saldırı hedefine ulaşıldı. Belirlenen tüm nesneler vuruldu. Ukrayna Silahlı Kuvvetleri deniz piyadeleri birliklerinin çatışma alanı bölgesindeki ilerlemesine izin verilmedi.\" ifadelerini kullandı.",
            "Donetsk yönünde Artyömovsk (Bahmut) şehrinde Rus saldırı müfrezelerinin kuzeybatı, güneybatı ve batıda 4 mahalleyi kontrolü altına aldığını kaydeden Konaşenkov, hava indirme birliklerinin Ukrayna birliklerini şehrin kuzey ve güney tarafında sıkıştırdığını, saldırı müfrezelerine yardım ettiğini dile getirdi.",
            "Hava, muharebe taktik ve topçu birliklerinin Stupoçki, Çasov Yar ve Kalinina yerleşim birimlerinde Ukrayna askerlerini vurduğunu anlatan Konaşenkov, bir günde bu bölgede Rus savaş uçaklarının 4 sorti yaptığını ve 59 topçu atışı gerçekleştirildiğini belirtti.",
            "Konaşenkov, \"400'den fazla Ukrayna askeri ve paralı savaşçı, 2 piyade savaş aracı, 6 zırhlı araç, 4 otomobil, D-20 ve D-30 model obüs, Gvozdika kundağı motorlu obüs etkisiz hale getirildi.\" dedi."
        ]
    },
    {
        "haber_aciklama": "Samsunspor'da hedef Avrupa arenasına çıkmak",
        "haber_link": "haber/spor/samsunsporda-hedef-avrupa-arenasina-cikmak-763236.html",
        "haber_metni": [
            "Teknik Direktör Hüseyin Eroğlu, Nuri Asan Tesisleri'nde açıklamalarda bulundu.",
            "\"11 yıl sonra gelen şampiyonluğun kente katacağı çok şey var. Son kalan maçları kazanarak en yüksek puanı toplamak istiyoruz. Bazı takımlar bir başarıyı elde ettikten sonra ligle ilgili düşünceleri geri planda oluyor ve kaybetmeye başlıyorlar. Denizlispor belki bu anlamda düştü ama Bodrumspor maçı da var, play-off'u ilgilendiriyor. Bizi son maçları kazanmak ve en yüksek puanı toplamak hedefindeyiz.\"",
            "\"Süper Lig'de de çok keyifli maçlar oynanacaktır\"",
            "Eroğlu, Samsunpor çok önemli başarılar elde edecek.",
            "\"Süper Lig'de sabırlı bir şekilde ilk sene ilk 10 planımız var. Sonra yavaş yavaş bunu kademeli olarak yükselteceğiz. Doğru planlama ile hedef yavaş yavaş Avrupa'yı yakalama. Başkanımızın vizyonunu biliyorsunuz; Samsunspor markasını Avrupa'da da tanıtmak. Bu çok değerli olacaktır. Burada sabra ihtiyaç var. Şu an Süper Lig'e çıkacağız, taraftarlarımızın desteklerine çok çok ihtiyacımız var. Bu doluluğu her maçta yakalarsak, Süper Lig'de de çok keyifli maçlar oynanacaktır. Samsunspor her takım için zor bir deplasman olacaktır.\"",
            "",
            "Eroğlu, Samsunspor'un Süper Lig'e çıkmasının kariyerinin en önemli başarılarından biri olduğunu dile getirdi. Eroğlu, yeni yapılacak transferler hakkında konuştu.",
            "\"Çok heyecanlıyım, çok mutluğuyum, çok gururluyum. Sözümüzü tutmanın mutluğunu yaşıyorum. Yukarıya doğru yakaladığımız bir ivmeden sonra Başkanımızla 1-1,5 aydır toplantılar yapıyoruz, İcra Kurulumuzla beraber. Şampiypnluğun erken olması bizim için avantaj oldu. Mayıs'ın 7'sinde mutluluğumuzu bir yaşayalım, hep beraber kupayı alalım bunun keyfini sürelim. Bu arada biz planlamamız doğrultusunda, kendi kadro mühendisliğimizi yapma konusunda yavaş yavaş çalışmaya başladık. Tabii ki lige çıktıktan sonra transferler de gelecek, kadromuzla ilgili planlama da yapacağız. Transferler olacak ama bizim amacımız Samsunspor'a değer katacak ve gelip son durağı olmayacak, bizimle beraber çıkış yakalayacak ve buradan transfer yapacak oyuncular.\"",
            "Takımın üçlü defansla oynatılmaya davam edilip edilmeyeceği konusundaki soru üzerine ise Eroğlu, \"Önümüzdeki sezonda iki-üç formasyon üzerinden planlarımızı yapacağız. Oyuncularımızı buna adapte edeceğiz.\" diye konuştu."
        ]
    },
    {
        "haber_aciklama": "TSK'nın tankları modernizasyonla yeni kabiliyetler kazanıyor",
        "haber_link": "haber/savunma/tsknin-tanklari-modernizasyonla-yeni-kabiliyetler-kazaniyor-763235.html",
        "haber_metni": [
            "Türkiye'nin sınır ötesi operasyonlarında en önemli vuruş güçlerinden biri olan ana muharebe tanklar, yerli ve milli sistemlerle donatılıyor.",
            "Özellikle Leopard 2A4, M60T ve M60A3 tankları, Suriye ve Irak gibi muharebe sahalarında aktif görev aldı. Bu tanklar zaman içinde kabiliyetlerinin artırılması için milli imkanlarla modernize ediliyor. Peki, bu modernizasyon tanklara hangi kabiliyetleri kazandırıyor?",
            "İlk etapta M60T Sabra tanklarının modernize edildiğini ve M60TM adını aldığını belirten Savunma Sanayii Araştırmacısı Anıl Şahin, şunları söyledi:",
            "\"İç astar, sürücü görüş sistemi, tank üstü periskop sistemi, onun haricinde lazer uyarı sistemi gibi birkaç unsur hızlıca sahadayken eklendi. Ardından ise LEOPARD2A4 tanklarının zırh seviyelerinin yine artırılması, acil harekat ihtiyacı kapsamında gerekti. Bu kapsamda ROKETSAN 40 adet LEOPARD2A4 tankına milli imkanlarla geliştiren zırh paketlerini entegre etti, T1ZIRH paketi isimli. Bu 40 adet tankta 2017 yılından itibaren hızlıca modernize edilerek Türk Silahlı Kuvvetleri'ne teslim edildiler.\"",
            "Zırhlı araçlara 360 derecelik koruma",
            "Kara Kuvvetleri Komutanlığı'nın tank envanterinin modernizasyonlarında, ASELSAN tarafından geliştirilen, monte edildikleri zırhlı araca 360 derecelik koruma kalkanı sağlayan PULAT ve AKKOR sistemlerinin kullanılması kritik önemde.",
            "FIRAT M60T modernizasyonu kapsamında ASELSAN'ın çok acil bir şekilde PULAT adı verilen aktif koruma sistemini geliştirdiğini ve şu anda 150'den fazla M60T tankında bu sistemin kullanıldığını söyleyen Şahin, sistemin ilk başarısını sahadayken elde ettiğini, gelen tanksavar tehdidini başarıyla engellediğini belirtti.",
            "Tanksavarı tespit edip imha ediyor",
            "PULAT'ın ardından AKKOR Aktif Koruma sistemi geliştirildi. Bu sistemle de kabiliyetler bir üst seviyeye çıktı. Öyle ki tanksavarın tespiti, teşhisi ve imhası 1 saniye gibi bir sürede gerçekleştirilebiliyor.",
            "AKKOR sistemi şimdilik yerli ve milli imkanlarla üretilen Yeni Altay tankında. Modernizasyon projeleri kapsamında yakın zamanda diğer tanklarda da olması bekleniyor.",
            "Kamera: Mustafa Oğuz"
        ]
    },
    {
        "haber_aciklama": "Çiftçilere yaklaşık 4,5 milyar lira sulama desteği verilecek",
        "haber_link": "haber/ekonomi/ciftcilere-yaklasik-45-milyar-lira-sulama-destegi-verilecek-763230.html",
        "haber_metni": [
            "Tarım ve Orman Bakanı Vahit Kirişci, sosyal medya hesabından yaptığı paylaşımda, Resmi Gazete'nin dünkü sayısında yayımlanan \"Tarımsal Sulama Amaçlı Su Kullanım Hizmet Bedelinin Desteklenmesine İlişkin Cumhurbaşkanı Kararı\"yla ilgili değerlendirmede bulundu.",
            "\"Çiftçilerimizin her daim yanlarında olmaya devam edeceğiz\"",
            "Karar kapsamında, ÇKS'ye kayıtlı üreticilerin 2023 yılı tarımsal amaçlı su kullanım bedellerinin yüzde 50'sini karşılayacaklarını vurgulayan Kirişci, şunları kaydetti:",
            "\"Eli öpülesi çiftçimize yaklaşık 4,5 milyar lira destekte bulunmuş olacağız. Alın ve akıl terini üretimle buluşturan, toprağımıza bereket katan çiftçilerimizin her daim yanlarında olmaya devam edeceğiz.\""
        ]
    },
    {
        "haber_aciklama": "İlk Milli Elektrikli Tren Seti TCDD'ye teslim edildi",
        "haber_link": "haber/gundem/ilk-milli-elektrikli-tren-seti-tcddye-teslim-edildi-763229.html",
        "haber_metni": [
            "Milli Elektrikli Tren Seti'nin Türkiye Cumhuriyeti Devlet Demiryollarına (TCDD) teslimi öncesi TÜRASAŞ Sakarya Bölge Müdürlüğüne gelen Karaismailoğlu, burada yaptığı açıklamada, TCDD için çok önemli ve tarihi bir mekanda bulunduklarını belirtti.",
            "Bakan Karaismailoğlu, demir yolu araçlarının üretiminde teknolojiyi tasarlayan, üreten ve geliştiren ülke olmayı amaçladıklarını anlatarak, bu alanda imza atılan ve atılacak güzel işler sayesinde Türkiye'nin büyüyeceğini söyledi.",
            "Özellikle İstanbul'da çalıştığı yıllarda yabancı menşeli ürünlere, metrolara ve ekipmanlara muhtaç olduklarını hatırlatan Karaismailoğlu, demir yollarının, yabancıların ülkeyi sömürdükleri önemli sektörlerden olduğunu aktardı.",
            "",
            "Karaismailoğlu, bu alanda kendi kendine yeten ülke haline geldiklerini vurgulayarak, \"Son 21 yılda Sayın Cumhurbaşkanımızın liderliğinde, Türkiye hayal edilemeyen pek çok şeyi başardı, başarmaya da devam edecek. Çünkü azmimiz çok, derdimiz çok. Hedeflerimiz çok büyük. Hedefler doğrultusunda TÜRASAŞ, Sakarya fabrikamıza çok büyük işler, görevler düşüyor. Buradaki işçi kardeşlerimiz, bizim çalışma arkadaşlarımız. Onların emekleri çok önemli. Onların alın teriyle işlerimiz de daha da artacak ve çok daha büyük işler alacağız. Bir taraftan hızlı tren araçlarımızı, bir taraftan metro ve banliyö araçlarımızı burada üreteceğiz. Bunların ekipmanlarını, bakımlarını, onarımlarını, yenilemelerini hepsini burada yapacağız\" diye konuştu.",
            "14 Mayıs'ın ardından ülkeyi güzel günlerin beklediğini dile getiren Karaismailoğlu, \"İşçilerimizin, mühendislerimizin, emekleriyle fırsat verildiğinde neler yapabileceğimizi bütün dünyaya göstereceğiz. Bu bizim için fırsattır. O yüzden heyecanlıyız. Heyecanımızı da hiç azaltmadan arttırarak devam edeceğiz\" dedi.",
            "",
            "Konuşmasının ardından Karaismailoğlu, kokpitine geçtiği treni Adapazarı Gar'ına kadar kullandı. Bakan Karaismailoğlu'na, Vali Vekili Ersin Emiroğlu, AK Parti Genel Başkan Yardımcısı Ali İhsan Yavuz, MHP Grup Başkanvekili Muhammet Levent Bülbül, AK Parti Sakarya Milletvekili Çiğdem Erdoğan Atabek, Sakarya Büyükşehir Belediye Başkanı Ekrem Yüce, AK Parti İl Başkanı Yunus Tever, TÜRASAŞ Genel Müdürü Mustafa Metin Yazar ve fabrika işçileri eşlik etti.",
            "Toplam demir yolu ağı 13 bin 896 kilometreye ulaştı",
            "Adil Karaismailoğlu, teslim töreninde yaptığı konuşmada, tüm testleri başarıyla tamamlayan, Türkiye ve AB ülkelerinde çalışabilmesi için gerekli TSI sertifikasına sahip ilk yerli ve milli elektrikli tren setlerini, TCDD Taşımacılığa devrederek milletin hizmetine sunmanın haklı mutluluğunu ve gururunu yaşadıklarını dile getirdi.",
            "Bakanlık olarak son 21 yılda ulaşım ve iletişim altyapısına yaklaşık 193 milyar dolar yatırım yaptıklarını anlatan Karaismailoğlu, demir yollarında yerli ve milli teknolojileri üretmek, hat kapasitesini genişletmek, mevcut hatları rehabilite etmek, hizmet odaklı, akıllı ve katma değerli taşımacılık yapmak için seferberlik başlattıklarını vurguladı.",
            "",
            "Karaismailoğlu, demir yollarının tamamını yenilediklerini ve milletin yarım asırlık hayali hızlı tren hatlarını inşa ettiklerini belirterek, hızlı tren hatlarıyla Türkiye'yi Avrupa'da 6'ncı, dünyada 8'inci hızlı tren işletmecisi ülke konumuna yükselttiklerini kaydetti.",
            "Geçen yıl itibarıyla 13 bin 128 kilometreye ulaşan toplam demir yolu uzunluğunu, dün açılışı yapılan Ankara-Sivas Hızlı Tren Hattı'nın tamamlanmasıyla 13 bin 896 kilometreye çıkarttıklarını aktaran Karaismailoğlu, \"1460 kilometre olan hızlı tren hat uzunluğunu ise 2 bin 228 kilometreye ulaştırdık. Sayın Cumhurbaşkanımızın müjdesini verdiği Ankara-İstanbul Süper Hızlı Tren Hattı sayesinde Kızılay-Kadıköy arasını da 80 dakikaya düşüreceğiz. 2053 vizyonumuz çerçevesinde hızlı tren hattımızı 13 bin 400 kilometreye, toplam demir yolu ağımızı ise 28 bin 600 kilometreye ulaştırmayı planlıyoruz\" bilgisini paylaştı.",
            "Bakan Karaismailoğlu, Cumhurbaşkanı Recep Tayyip Erdoğan liderliğinde, Türkiye'yi dünyanın en gelişmiş 10 ekonomisi arasında hak ettiği yere yerleştireceklerinin altını çizdi.",
            "Demir yollarında gerçekleştirilen bu başarıları, yerli ve milli demir yolu endüstrisiyle taçlandırdıklarına dikkati çeken Karaismailoğlu, TÜRASAŞ'ın, Türkiye'nin yanı sıra yabancı ülkelerin ihtiyaçlarına da cevap verebilecek kapasitesiyle dünya markası olduğunu ifade etti.",
            "\"Milli Hızlı Trenimizin araç gövde imalatına 2023'te başlayacağız\"",
            "Adil Karaismailoğlu, kurumun, Orta Doğu'nun en büyük raylı sistem araç üreticisi haline geldiğine işaret ederek, sözlerini şöyle sürdürdü:",
            "\"Ülkemizde ve Avrupa Birliği ülkelerinde çalışabilmesi için gerekli TSI Sertifikası'na sahip olan Milli Elektrikli Tren Setleri'miz de tarihe geçerek, milli demir yolu endüstrimizin ne kadar büyük bir gelişim gösterdiğinin en büyük kanıtı oldu. Milli elektrikli tren setlerimizin işletme hızı 160 kilometre, tasarım hızı ise 176 kilometre. İşletme ihtiyaçlarına göre bölgesel veya şehirlerarası çalıştırılmak üzere 3'lü, 4'lü, 5'li ve 6'lı araç konfigürasyonuna sahip. 5'li araçlı konfigürasyonunda yolcu kapasitesi 324 kişidir.\"",
            "Trenlerde Wi-Fi erişimi, mutfak bölümü, engelli yolcular için 2 bölme, engelli biniş sistemi ve bebek bakım odasının bulunduğundan bahseden Karaismailoğlu, \"Şu ana kadar 2 prototip ve 1 seri olmak üzere 3 set üretilen Milli Elektrikli Tren Setleri'nden, 2024'e kadar 4, 2025 sonuna kadar 15 olmak üzere toplam 22 set üreterek yolcu taşımacılığının önemli bir ihtiyacını karşılayacağız. 2030 yılına kadar da tren setlerinin sayısını 56'ya tamamlayacağız\" diye konuştu.",
            "",
            "Karaismailoğlu, proje geliştirme aşamalarındaki bilgi birikimini kullandıklarına ve işletme hızı 225 kilometre olan Milli Hızlı Tren tasarım çalışmalarının da devam ettiğine değinerek, \"İnşallah, Milli Hızlı Tren'imizin araç gövde imalatına 2023'te başlayacağız. Gururla belirtmek istiyorum ki ülkemiz artık hızlı tren ve yüksek hızlı trenlerini kendisi üretebilecek duruma gelmiştir. Ülkemizin eşsiz coğrafi konumundan da yararlanarak, lojistikte küresel ve bölgesel merkez haline gelmek, Sayın Cumhurbaşkanımızın vizyonu ışığında kara yolu, demir yolu, deniz yolu, hava yolu ve haberleşme ağımızı, ekonomik, etkin, verimli, emniyetli, çevreye duyarlı ve afetlere dayanıklı şekilde daha da geliştirmek, temel önceliğimizdir.\" ifadesini kullandı.",
            "\"Yola Cumhurbaşkanımız ile devam etmemiz gerekiyor\"",
            "Tüm ulaşım hizmetlerini katbekat artıran politikalar ve faaliyetlerle dünyada en hızlı gelişim gösteren ülkelerden biri haline geldiklerini anlatan Karaismailoğlu, şöyle devam etti:",
            "\"Önümüzdeki 30 yılın yatırımlarını da bir bir planladık. Cumhurbaşkanımız Sayın Recep Tayyip Erdoğan'ın açıkladığı 'Türkiye Yüzyılı' vizyonunu yatırımlarımızla hayata geçirmek için çalışıyoruz. Sektörün önünü açmak için attığımız bu adımları bundan sonra da artırarak sürdüreceğiz. Sayın Cumhurbaşkanımızın öncülüğünde, hep birlikte çok daha güzel hizmetlere imza atacağız. 14 Mayıs'ta hem Cumhurbaşkanımızı hem de Meclis'teki vekillerimizi seçeceğiz. Bugüne kadar yakalanan bu istikrarın ve yatırımların devamı için bizim yola Cumhurbaşkanımız Recep Tayyip Erdoğan ile devam etmemiz gerekiyor.",
            "Aziz milletimizin destekleri ve dualarıyla son 21 yılda, Cumhuriyet tarihinde yapılan yatırımların katbekat fazlasını yaptık. Cumhurbaşkanımız Erdoğan liderliğinde, yılların ihmaline son verirken, Türkiye'yi geleceğe taşıyan, çağ atlatan projelere imza attık. Türkiye'ye adanmış bu yolculuğumuzu, 14 Mayıs sonrasında da onun liderliğinde, Türkiye sevdasıyla, ülkemizin her karışı için aynı azim ve kararlılıkla, daha fazlasını yapmak için sürdüreceğiz. Ülkemizin geleceğini aydınlatmayı da en hızlı ve en doğru biçimde sürdüreceğiz. Başladığımız projeleri, planlamamıza uygun biçimde birer birer milletimize sunacağız. İnsanımızın ihtiyaçlarına cevap veren, hızlı, emniyetli ve konforlu ulaşım ağını tesis edene kadar durmayacağız.\"",
            "Bakan Karaismailoğlu, teslim töreninin ardından beraberindekilerle Milli Elektrikli Tren Seti'ni gezdi."
        ]
    },
    {
        "haber_aciklama": "AB, acil durumlarda patentleri askıya almaya hazırlanıyor",
        "haber_link": "haber/dunya/ab-acil-durumlarda-patentleri-askiya-almaya-hazirlaniyor-763228.html",
        "haber_metni": [
            "AB Komisyonu, Birlik patent kurallarında değişiklikler içeren yeni düzenleme paketini açıkladı.",
            "Buna göre, kriz süreçlerinde uygulanacak AB çapında yeni bir zorunlu lisanslama sistemi kurulacak.",
            "AB ortak pazarında çip veya sağlık gibi alanlarda yaşanabilecek krizler bu kapsama dahil olacak. Böylece krizin aşılması için gönüllü biçimde anlaşmalar yapılamaması veya bunun yeterli olmaması durumunda son çare olarak uygulanacak sistem önemli patentli ürünlere ve teknolojilere erişim sağlayacak.",
            "Bu uygulamayla AB'nin krizlere karşı dayanıklılığı artırılacak.",
            "Zorunlu lisanslama için AB çapında resmen acil durum veya kriz ilan edilmesi gerekecek.",
            "Söz konusu tedbirlerden etkilenenlere belirli bir ödeme yapılacak.",
            "AB'de halihazırda ortak bir zorunlu lisanslama sistemi bulunmuyor. Üye 27 ülkede bu konuda farklı kurallar uygulanıyor.",
            "Söz konusu teklifin yasalaşması için Avrupa Parlamentosu ve üye ülkelerin onayı gerekiyor.",
            "​​​​​​​Patentlerin zorunlu lisansı, kamu makamlarının patent sahibi dışındakileri patentin haklarını kullanma konusunda patent sahibinin izni dışında yetkilendirmesi anlamını taşıyor."
        ]
    },
    {
        "haber_aciklama": "İzmir İktisat Kongresi Binası açılış için gün sayıyor",
        "haber_link": "haber/turkiye/izmir-iktisat-kongresi-binasi-acilis-icin-gun-sayiyor-763227.html",
        "haber_metni": [
            "İzmir İktisat Kongresi, Cumhurbaşkanlığı'nın himayesinde, Hazine ve Maliye Bakanlığı'nın ev sahipliğinde 29-30 Nisan'da \"Küresel Ekonomik Güç Olma Yolunda Türkiye Ekonomisi\" ana temasıyla toplanacak.",
            "\"Türkiye Yüzyılı\"nın ekonomi politikalarına yön vermesi ve bir yol haritası belirlenmesi beklenen kongrenin yüz yıl önce toplandığı alanda yapılan yeni binası da hizmete açılacak.",
            "",
            "İzmir Valisi Yavuz Selim Köşger, yapımı tamamlanan İzmir İktisat Kongresi Binası'nda yaptığı açıklamada, 17 Şubat 1923'te kongrenin düzenlendiği hanın bulunduğu arazide, yüz yıl önceki işlevine uygun olarak bir kongre merkezinin hizmete hazırlanmasının sevincini yaşadıklarını belirtti.",
            "Tarihini bilmeyen milletlerin gelecekle ilgili umut vadedemeyeceğini vurgulayan Vali Köşger, tarihine sahip çıkan bir ülke olarak Türkiye Cumhuriyeti'nin ilk ekonomi politikalarının tartışıldığı İzmir İktisat Kongresi'nin binasını da yeniden ayağa kaldırmak için çalıştıklarını ifade etti.",
            "",
            "Binanın tarihine ilişkin bilgi veren Köşger, şunları aktardı:",
            "\"1923 yılında henüz Cumhuriyet ilan edilmeden, Lozan görüşmeleri devam ediyorken, bir çıkmaza girildiği anda verilen bir arada, biraz da oradaki heyete ve diğer yabancı heyetlere mesaj vermek, oradaki Türk heyetinin de moralini yüksek tutmak için Kazım Karabekir Paşa'nın önerisiyle Gazi Mustafa Kemal Paşa, İzmir'de İktisat Kongresi'ni topluyor. Fevzi Çakmak ve o günün erkanı buraya iştirak ediyorlar. Türkiye'deki iktisadi kesimlerin her birinin temsilcisi katılıyor. İzmir İktisat Kongresi'nin o anlamda tarihi, çok önemli bir anlamı var. Hem kurulacak devletin iktisadi perspektifinin belirlenmesi açısından hem de henüz uluslararası alanda tanınırlık aşamasında olan bir devletin, diğer milletlere mesaj vermesi anlamında bir önemi var İktisat Kongresi'nin. Bu binanın bulunduğu yerde o günkü şartlarda bir üzüm, incir deposu olan bir bina temizletiliyor, boşaltılıyor. Çünkü İzmir'deki en büyük bina o zaman için o ve kongre burada gerçekleştiriliyor.\"",
            "",
            "Binanın İzmir İktisat Kongresi'nin ardından yine depo olarak kullanıldığını dile getiren Vali Köşger, binanın tescil edilmesine rağmen 1979 yılında yıkıldığını belirtti.",
            "750 kişilik salona sahip",
            "Tarihi binanın yerini bir otoparkın aldığını ve bir kısmının da metruk durumda olduğunu belirlediklerini anlatan Köşger, şöyle devam etti:",
            "\"İkinci kısmı hemen tescil ettirdik Anıtlar Kurulu'nda. Bina, arsa sahipleriyle, mülk sahipleriyle temas kurduk. Burayı uygun bir bedelle onlarla anlaşmalı bir şekilde kamulaştırdık. Süratli bir şekilde, 100. yıla yetiştirmek üzere bu binanın inşaatını başlattık. 17 Ekim'de temeli atıldı bu binanın ve 4-5 ay gibi kısa bir sürede bu hale getirildi. Kompleks bir bina. İzmir'in iktisat kongrelerinin bundan sonra devamını da sağlayacak şekilde bir vizyonla inşa edildi. 750 kişilik bir salonu var. Ayrıca ek ikinci bir binamız var. Binanın otantik hali de o. Anıtlar Kurulu o otantik hale uygun bir şekilde kabul etti.\"",
            "\"İzmir'de iktisat kongreleri yapılsın\"",
            "Yeni binanın çeşitli uluslararası toplantıların yapılmasına uygun modüler biçimde inşa edildiğine işaret eden Köşger, \"Biz İzmir'in önümüzdeki süreçte kongreler şehri olmasını bir vizyon olarak ortaya koyuyoruz. Zaten bunun bir altlığı var, tarihi arka planı da var. İzmir'de iktisat kongreleri yapılsın. Önümüzdeki yıl örneğin Türkiye ve Türki cumhuriyetler, sonraki yıl Türkiye ve Balkanlar, daha sonra Türkiye ve Orta Doğu ekonomi ilişkileri ile ilgili kongreler yapılsın ve bu bina o amaçlarla kullanılsın istiyoruz. \" dedi.",
            "Vali Köşger, İzmir İktisat Kongresi Binası'nın UNESCO Dünya Miras Listesi'ne girmeye hazırlanan Kemeraltı ile bütünleşmesini istediklerini de dile getirdi.",
            "Kahramanmaraş merkezli depremler nedeniyle kongrenin ertelendiğini hatırlatan Vali Köşger, 29-30 Nisan'da düzenlenecek İzmir İktisat Kongresi ile binayı da hizmete almanın heyecanını yaşadıklarını ifade etti."
        ]
    },
    {
        "haber_aciklama": "Enes Ünal'ın takımı Getafe'de teknik direktör Flores görevden alındı",
        "haber_link": "haber/spor/enes-unalin-takimi-getafede-teknik-direktor-flores-gorevden-alindi-763226.html",
        "haber_metni": [
            "Getafe'den yapılan yazılı açıklamaya göre, varılan karşılıklı anlaşma sonrasında teknik direktör Sanchez'in sözleşmesi feshedildi.",
            "Ligde son 5 maçtır kazanamayan ve son olarak kendisi gibi La Liga'da kalma mücadelesi veren Almeria'ya sahasında 2-1 yenilen Getafe, 31 puanla 17. sırada bulunuyor.",
            "La Liga'nın 31. haftasında bu akşam Valencia'nın sahasında oynayacağı maçta Real Valladolid'i mağlup etmesi halinde Getafe, 18. sıraya gerileyerek küme düşme hattına girecek.",
            "Getafe'de üç dönem teknik direktörlük yapan Sanchez Flores son olarak 18 ay önce göreve getirilmişti.",
            "Getafe'nin yeni teknik direktör olarak, 2016-2021 yılları arasında takımı çalıştıran Jose Bordalas'ı düşündüğü iddia ediliyor."
        ]
    },
    {
        "haber_aciklama": "TFF'den deprem bölgesi için yeni proje",
        "haber_link": "haber/spor/tffden-deprem-bolgesi-icin-yeni-proje-763225.html",
        "haber_metni": [
            "Yeni proje, TFF Riva Hasan Doğan Milli Takımlar Kamp ve Eğitim Tesisleri'nde, TFF Başkanı Mehmet Büyükekşi, TFF Yönetim Kurulu üyeleri, GoArt Metaverse platformu kurucusu ve CEO'su Burak Soylu ile Atakaş Hatayspor Teknik Direktörü Volkan Demirel'in katıldığı basın toplantısıyla tanıtıldı.",
            "Mehmet Büyükekşi, 6 Şubat'ta meydana gelen deprem felaketiyle çok büyük can kayıpları yaşandığını belirtti.",
            "\"Yaraları sarmak için biz de tüm camiamızla birlikte bir olduk. Futbol, dünyanın en popüler oyunu. Böyle zamanlarda futbolun gücünü elimizden gelen her vesileyle iyilik için kullanmalıyız. Deprem bölgesindeki vatandaşlarımızın barınma ihtiyaçlarını karşılamak için 'omuz omuza' verdik. 1 Mart gecesi başlattığımız kampanya canlı yayınlarla milyonlara ulaştı. Camiamızın ortaya koyduğu bu birliktelik, toplumsal birlikteliğe dönüştü. Futbolumuzda sadece kötü günlerde değil, her gün bu birlikteliği görmeye ihtiyacımız var.\"",
            "Büyükekşi, \"Omuz Omuza\" kampanyasında toplanan bağışlarla, 4 bin konteyneri mayısın ilk yarısında ihtiyaç sahiplerine teslim etmiş olacaklarını kaydetti.",
            "\"Toplamda ise 7 bin konteyner hedefimiz var. Ama yeterli değil, devam etmeliyiz. 'Omuz omuza' kampanyamızı 15 Haziran'a kadar sürdüreceğimizin sözünü vermiştik. İşte bugün de tüm geliri kampanyamıza aktarılacak yeni bir proje ekliyoruz. Proje ortağımız GoArt firması, 2017 yılından bu yana kurgusal evrenler inşa ediyor. Dünyanın ilk metaverse kentini Elazığ'ın tarihi yerlerinden Harput'ta kuran ve dünya çapında ödül alarak sınırları aşan bir firma. Geliştirdiği artırılmış gerçeklik platformuyla gerçek dünya ile sanal dünya arasındaki boşluğu kapatan GoArt, bugüne kadar edindiği bilgi ve tecrübeyi şimdi de depremzedelerimizin yararına kullanıyor.\"",
            "",
            "GoArt ile birlikte bu defa herkesi, teknolojik olarak yeni bir alan olan ve federasyonlar ya da spor kulüpleri özelinde dünyada pek az örneği görünen bir metaverse alanına davet ettiklerini söyleyen Büyükekşi, projeyi anlattı.",
            "\"Bu metaverse içerisinde TFF müzesi, depremde hayatını kaybeden futbol ailemizin çok değerli üyelerinin her birinin adının yer aldığı 6 Şubat Anıtı, Omuz Omuza Sahası ve ödüllerin sergilendiği bir alan bulunuyor. TFF müzesinde Türk futbol tarihini anlatan önemli içerikler sergileniyor. Kullanıcılar sanal ortamda müzeyi gezerek farklı bir deneyim yaşayabilecekler. Yine aynı şekilde kullanıcılar, sanal evrende oluşturulan stadyuma girebilecekler. Burada, kendi avatarları ile TFF Omuz Omuza sahasına çıkarak penaltılarıyla iyilik için hücum edecekler. Oyuna katılan kullanıcılara bir yandan da başta kulüplerimiz tarafından kampanyamıza hediye edilen imzalı formalar olmak üzere birbirinden özel hediyeler kazanma şansı veriyoruz. Bu projeyi bize getiren, kurulum ve işletim maliyetlerinin tamamını üstlenen, yüklü bir miktarda bağış yapan ve kampanyanın bitiş tarihine kadar elde edilecek gelirin tamamını 'Omuz Omuza' kampanyasına bağışlayan GoArt firmasının Yönetim Kurulu Başkanı Burak Soylu’ya ve tüm ekibine teşekkür ediyorum.\"",
            "Volkan Demirel'e teşekkür",
            "",
            "\"Sevgili Volkan hocam ilk günden bu yana hayatını adeta bu bölgenin yeniden ayağa kalkabilmesi için adadı. Omuz Omuza'nın da gönüllü elçisi oldu. Bugün de bizi yalnız bırakmadı. Yaptıklarını yakından takip ediyor ve kendisine takdirlerimi, şükranlarımı sunuyorum. Türk halkı ve tüm futbolseverleri GoArt Metaverse programını indirerek, penaltılarıyla depremzedelerimize destek olmaya davet ediyorum.\"",
            "Volkan Demirel: Keşke bunları hiç yaşamamış olabilsek",
            "Volkan Demirel de toplantıda bir konuşma yaptı.",
            "\"Hatay'da yaşayan insanlar galip geldiğimiz maçtan sonra mutlu yattı ancak sabahına çok büyük acılarla, çok büyük kayıplarla uyandı. Kimileri eşini, kimileri işini, kimileri geleceğini, kimileri geçmişini kaybetti. Ben de orada tanıdığım çok insanı kaybettim. Ve oradaki insanların şu an da dahil neler yaşadığını, iki gün önce orada olduğum için çok iyi biliyorum. Yağmur yağsa çadırda ıslanıyorlar, hava ısınsa çadırda terliyorlar. Şartlar ve imkanlar çok zor. Bu insanları eski şartlarına, eski hayatlarına döndürebilmek için de elinden gelen her şeyi yapan herkese sizlerin huzuruna çok teşekkür ediyorum. Keşke daha fazlasını yapabilsek, keşke bunları hiç yaşamamış ve bir daha da yaşamayacak olabilsek. Ve hep beraber güzel mutlu günlere ulaşabilsek.\"",
            "",
            "Demirel, TFF Başkanı Mehmet Büyükekşi'ye, ilk günden beri yanlarında olduğu için teşekkür etti.",
            "\"Başkanımıza, yönetici abilerimize, vatanımıza, milletimize, devletimize herkese teşekkür ediyorum. Çünkü gerçekten olması gerekeni olabildiği kadar yapmaya çalıştılar. Yeterli oluyor mu, olmuyor ama olacaktır. Çünkü ben inanıyorum ki Türk milleti her zaman bu zor durumlarda el ele vererek, renk, din, ırk hiçbir şey ayırt etmeden elini taşın altına koyacaktır ve depremzede vatandaşlarımıza yardım etmek için çalışacaktır.\"",
            "Burak Soylu: Elimizi taşın altına koymaya devam ederek TFF ile iş birliği yapıyoruz",
            "GoArt Metaverse kurucusu ve CEO'su Burak Soylu ise ilk günden bu yana ellerindeki tüm imkanları seferber ederek afet bölgesinde, hayatın normale dönebilmesi için çalışmalar yürüttüklerini belirtti.",
            "\"Elimizi taşın altına koymaya devam ederek TFF ile iş birliği yapıyoruz. TFF'in başlattığı 'Omuz Omuza' kampanyası bünyesinde yeni bir proje başlattık. Metaverse evreninde kurgunun sanal, faydanın ise gerçek olduğuna duyduğumuz inançla, bu potansiyeli harekete geçirmek ve depremden etkilenen bölgelerimiz için bir proje başlatmak istedik. Bu amaçla Türkiye Futbol Federasyonu ile ele ele verdik ve TFF için GoArt Metaverse platformu üzerinden 3D olarak tasarlanan bir sanal alan yarattık. GoArt Metaverse App'in içerisinde TFF için oluşturulacak bu özel alanda müze, deprem anıtı, ödül alanı ve oyun kurgusu içeren bir stadyum tasarladık.\"",
            "GoArt Metaverse",
            "GoArt Metaverse platformunun, deprem bölgesi ve afetten etkilenen futbol paydaşları için metaverse evreninde yeni başlattığı bu projesinde, platform üzerinde 3D olarak tasarlanan sanal evren ve bağış seçeneklerinin yanı sıra, TFF müzesi, deprem anıtı, ödül alanı ve oyun kurgusu içeren bir stadyum yer alacak.",
            "Oyundan elde edilecek tüm gelir, TFF'nin \"Omuz Omuza\" kampanyasına aktarılarak depremden etkilenen vatandaşlar için konteyner kente dönüşecek.",
            "Konuşmaların ardından Büyükekşi ve Soylu, iş birliği anlaşmasını imzaladı.",
            "Volkan Demirel, depremde hayatını kaybeden Ganalı oyuncu Christian Atsu'nun isminin yer aldığı, Atakaş Hatayspor oyuncularının imzalarının bulunduğu takım formasını Mehmet Büyükekşi'ye hediye etti."
        ]
    },
    {
        "haber_aciklama": "Çaykur Rizespor Süper Lig hedefine kilitlendi",
        "haber_link": "haber/spor/caykur-rizespor-super-lig-hedefine-kilitlendi-763223.html",
        "haber_metni": [
            "Alper Potuk, Mehmet Cengiz Tesisleri'nde, Süper Lig yarışında telafisi olmayan maçlar oynayacaklarını söyledi.",
            "Deneyimli oyuncu, Süper Lig'e yükselme yarışında her şeyin kendi ellerinde olduğunu ifade etti.",
            "\"Süper Lig yarışındaki en büyük ve direkt rakibimiz olan Pendikspor ile oynuyoruz. İnşallah kazanabilirsek yüzde 99 Süper Lig'e yükselmiş oluruz. İç sahada taraftarımız ile de tur atarız. Alınacak bir puan da yüzde 80 hedefimize ulaştırır bizi. Son haftalarda takım olarak yükselen performansa sahibiz. Önemli olan Çaykur Rizespor'un başarısı. Geçen yıl düşerken ben de bu takımın bir parçasıydım. Bu yüzden benim de kişisel olarak en büyük hedefim Rizespor'u hak ettiği Süper Lig'e tekrardan çıkarmak. İnşallah iki maç sonra taraftarımız ile tur atarız.\"",
            "",
            "Potuk, takımda aile ortamı oluşturmak için çok yoğun çalışıldığının altını çizdi.",
            "\"Bunu başardık ve son haftalarda daha net gösteriyoruz. Antrenmanda, antrenmandan sonra, evde, her ortamda çok iyi bir ilişki oluştu. Herkes birbiri ile çok iyi anlaşıyor. Başarının önemli sırlarından biri de bu.\"",
            "Teknik direktör Bülent Korkmaz'ın rakip analizinde, bireysel konuşmalarda çok katkı sağladığına işaret eden Potuk, \"Geçen kendisi anlattı, hocalık kariyerinde kupa olmadığını. İnşallah bu sene hocamıza da bir ilki yaşatırız.\" ifadelerini kullandı."
        ]
    },
    {
        "haber_aciklama": "Trabzonspor'da Konyaspor mesaisi",
        "haber_link": "haber/spor/trabzonsporda-konyaspor-mesaisi-763222.html",
        "haber_metni": [
            "Spor Toto Süper Lig’in 32. haftasında Konyaspor’a konuk olmaya hazırlanan Trabzonspor, bu maçın hazırlıklarına devam etti.",
            "Teknik direktör Nenad Bjelica yönetiminde Mehmet Ali Yılmaz Tesisleri’nde saat 11.00’de idman yapan bordo mavililer, ilk olarak dinamik ısınma çalışması yaptı.",
            "",
            "Pas ve koordinasyon çalışmasıyla devam antrenman, yarı alanda çift kale maç ile tamamlandı. Karadeniz ekibi, müsabakanın hazırlıklarını yarın yapacağı antrenmanla sürdürecek."
        ]
    },
    {
        "haber_aciklama": "TRT Çocuk’tan TEKNOFEST’e özel içerikler",
        "haber_link": "haber/kultur-sanat/trt-cocuktan-teknofeste-ozel-icerikler-763221.html",
        "haber_metni": [
            "Türkiye’nin en çok izlenen çocuk kanalı TRT Çocuk, 27 Nisan-1 Mayıs tarihlerinde düzenlenecek TEKNOFEST Havacılık, Uzay ve Teknoloji Festivali’ne özel hazırlanan bölümler ile minik izleyicilerine TEKNOFEST coşkusunu yaşatacak.",
            "'Kehribar ile Boncuk'un TEKNOFEST macerası",
            "Ormanya ülkesinde yaşayan ve çocukluk arkadaşı olan Kehribar ile Boncuk’un okuldan mezun olabilmek için çalışma çizelgelerini doldurma hikâyesi özel bir bölümle hız kesmeden devam ediyor.",
            "Hayal güçleri ve mekanik becerilerini ortaya koyarak TEKNOFEST’te yarışmaya katılmaya karar veren Kehribar ile Boncuk, bu bölümde hem Ormanya için faydalı hem de herkesi etkileyecek bir buluş için kolları sıvayacak.",
            "“Kehribar ile Boncuk”un bu özel bölümü 27 Nisan-1 Mayıs tarihleri arasında TRT Çocuk’ta olacak.",
            "'Nasreddin Hoca' bu kez bir mucidin zamanına yolculuk ediyor",
            "TRT Çocuk’un sevilen kahramanları Nasreddin Hoca, Kerim, Zehra, Ayşe ve Cemil TEKNOFEST özel bölümünde bambaşka bir macerayla izleyiciyle buluşacak.",
            "Kahramanlarımızın, Cemil’in icat yapmada en büyük ilham kaynağı olan Cezeri’nin dönemine gidecekleri bu bölümde, millî teknolojinin gelişimine destek vermenin önemine vurgu yapılacak.",
            "“Nasreddin Hoca: Zaman Yolcusu”nun bu özel bölümü 27 Nisan-1 Mayıs tarihleri arasında TRT Çocuk ekranında yer alacak."
        ]
    }
]